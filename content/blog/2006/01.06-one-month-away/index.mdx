---
title: หายไปหนึ่งเดือนกว่า  ๆ
date: 2006-01-06
cover: cover.jpg
categories: [journal]
tags:
  - school
  - college
  - thanksgiving
  - travel
  - people
  - stony point
---

กลับมาจาก Thanksgiving ก็เริ่มเรียน Winter Term เฮ้อ เรียนไปก็เหนื่อยไป แล้วก็มีคัดตัว Riflery ด้วย ก็ไปยิง ๆ กับเค้า ผลก็คือติดแหละ แหะ ๆ สืบต่อประเพณี Varsity Riflery ที่ Loomis ไปต่ออีกหนึ่งปี... ระหว่างเรียนก็ทำใบสมัคร Stanford ไปด้วย ก็ไปส่งวันหมดเขต (วันที่ ๑๕ ธันวาคม) พอดีเลย วันนั้นก็ไปสัมภาษณ์ของ MIT มาด้วย แล้วก็ออกเดินทางไป Stony Point โลด...

ที่ Stony Point ก็ไม่มีอะไรมาก นั่งทำใบสมัครกัน เขียน essay แล้วก็เจอเพื่อน ๆ หลายคนที่ไม่ได้เจอนานมาก เจอปู่โร้ค เจอคริสด้วย แล้วก็ TA อีกหลาย ๆ ท่าน ทั้งไทยทั้งฝรั่ง (มี Lisa, Jessica, Lin, Steve กับพี่น้ำมนต์ พี่เบียร์ที่น่าร้าก (ขอโทษอ่า พี่... ลืมไปได้ไงเนี่ยะ) พี่อุ้ย พี่ป้อ พี่เป๋าเป่า ฯลฯ) เวลาการนอนช่วงนั้นก็เปลี่ยนไป เหมือนได้ออกนอกประเทศ (ทั้ง ๆ ที่ไม่ได้เปลี่ยน time zone เลยซักนิด) กลายเป็นนอน ๖ โมงเช้า แล้วก็ตื่นเที่ยง... กินอาหารสองมื้อ คือเที่ยงกับเย็น... แล้วในที่สุดใบสมัครทั้งหมดก็เสร็จลงตอนเช้าวันที่ ๓๑ ธันวาคมพอดีเลย... เช้านั้นไปส่งไปรษณีย์แล้วก็หลับไปเลย แหะ ๆ... อื้ม ที่จริงอยู่นั่นก็ไม่ได้ทำอย่างเดียวหรอก ก็มีเล่นปาหิมะ (ไม่ใช่สัตว์น้ำ แต่เป็นกริยา) เล่นเปียโน เล่นไพ่ เล่นเกมเศรษฐี ฯลฯ สนุกดีเหมือนกัน...

แล้วตอนนี้ก็กลับมายืนที่เดิม ในห้องของเราที่โรงเรียนแห่งนี้... คาดว่าคงไม่ได้มาเขียนอีกนานเลย ก็ขอสวัสดีปีใหม่ทุก ๆ คนย้อนหลังก็แล้วกันนะครับ...

อาร์ต  
๖ มกราคม พ.ศ.๒๕๔๙ เวลา ๑๐:๑๔ น.