---
title: "Generative AI"
subtitle: ถึงเวลาที่แรงงานทักษะสูงจะต้องปรับตัว
date: 2022-12-06
cover: cover.png
canonical: https://www.pier.or.th/blog/2022/1201/
categories: [nerd]
tags:
  - news
  - ai
  - dall-e
  - chatgpt
  - pier
---

เมื่อไม่กี่วันที่ผ่านมา บริษัท [OpenAI](https://openai.com/) ได้เปิดตัว [ChatGPT](https://openai.com/blog/chatgpt/) ซึ่งเป็นปัญญาประดิษฐ์ (artificial intelligence: AI) ที่สามารถโต้ตอบบทสนทนาที่เป็นตัวหนังสือได้อย่างคล่องแคล่ว และท่าทางจะฉลาดมากเสียด้วย โดยในช่วงต้นปี OpenAI ก็เพิ่งเปิดตัว [DALL-E 2](https://openai.com/dall-e-2/) ไปเช่นกัน

ก่อนอื่นเราลองไปดูความสามารถของ ChatGPT กันก่อน โดยเริ่มง่าย ๆ จากการให้ตอบคำถามอะไรเอ่ยดู

> **What occurs once in a minute, twice in a moment, and never in 1,000 years?**
> 
> The answer to this riddle is the letter "M." The letter "M" occurs once in the word "minute," which is a unit of time equal to 60 seconds. It also occurs twice in the phrase "a moment," which is a very brief period of time. However, the letter "M" does not occur at all in the number 1,000, which is a measure of time equal to 1,000 years.

แน่นอนว่าอันนี้อาจจะหาจากในอินเทอร์เน็ตมาก็ได้ เราลองมาให้ ChatGPT ทำอะไรที่สร้างสรรค์บ้าง เช่น ลองให้ดัดแปลงเพลง "Itsy Bitsy Spider" (แมงมุมลายตัวนั้น)

> **Alter the lyrics of the first verse of "Itsy Bitsy Spider" so that it talks about generative AI.**
> 
> The itsy bitsy generative AI climbed up the water spout,  
> Down came the data and fed the AI all about,  
> Out came the insights and blew our minds away,  
> With the power of generative AI at play.

การที่ AI อย่าง ChatGPT (รวมถึง DALL-E) ซึ่งเรียกกว้าง ๆ ว่าเป็น generative AI ได้รับความสนใจค่อนข้างมาก ก็ด้วยความสามารถในการ "สร้าง" สิ่งใหม่ ๆ ขึ้นมาได้ หรืออาจเรียกได้ว่ามี "ความคิดสร้างสรรค์" ขึ้นมานั่นเอง[^1]

[^1]: อันที่จริงความสามารถนี้มีมาระยะหนึ่งแล้ว แต่การทำให้ generative AI เข้าถึงง่าย อย่างการทำเป็นรูปแบบ chat bot ทำให้มีคนสนใจ และได้เห็นการใช้งานในลักษณะใหม่ ๆ ขึ้นมามาก

ก่อนหน้านี้ AI มักจะเป็นที่รู้จักในการทำงานพวกการจำแนกกลุ่ม เช่น บอกว่าตัวหนังสือที่เขียนด้วยลายมือคือตัวอะไร บอกว่าอีเมลนี้เป็น spam หรือไม่ บอกว่าผลไม้ลูกไหนเสียบ้าง บอกว่ารูปไหนคือรูปสุนัข หรือบอกว่าพวงมาลัยรถควรหมุนไปกี่องศาเพื่อให้รถอยู่กลางเลนได้อยู่ ซึ่งงานในลักษณะนี้เป็นงานที่ค่อนข้างซ้ำซากจำเจ และมีงานศึกษามากมายที่บอกว่า AI อาจมาทดแทนแรงงานทักษะต่ำ เช่น พนักงานในโรงงานผลไม้ เจ้าหน้าที่คัดแยกจดหมาย หรือคนขับรถได้[^b]


แต่ generative AI อย่าง ChatGPT หรือ DALL-E ที่สามารถ "สร้าง" สิ่งใหม่ ๆ ขึ้นมา หรือโต้ตอบกับมนุษย์ได้อย่างเป็นธรรมชาติ **ทำให้เห็นว่า AI ไม่เพียงแต่จะสามารถทดแทนแรงงานทักษะต่ำได้เท่านั้น แต่อาจสามารถมาทดแทนกลุ่มแรงงานทักษะปานกลางหรือแม้กระทั่งทักษะสูงได้** โดย Sequoia Capital บริษัท venture capital ยักษ์ใหญ่ที่ลงทุนกับบริษัทเทคโนโลยีมากมาย ได้ทำนายไว้ว่า[ในอีกไม่กี่ปี AI จะสามารถเขียนได้ดีกว่าคนทั่วไป](https://www.sequoiacap.com/article/generative-ai-a-creative-new-world/)

แม้ว่าในปัจจุบัน generative AI เหล่านี้[ยังมีข้อจำกัด](https://www.bloomberg.com/news/articles/2022-10-25/dall-e-ai-art-isn-t-about-to-put-designers-out-of-work) เช่น ยังสับสน ไม่เข้าใจภาษาที่ซับซ้อนได้ในบางครั้ง แต่ในบางกรณีก็สามารถตอบคำถามได้อย่างน่าทึ่ง

ลองไปดูตัวอย่างชาวเน็ตที่ทึ่งกับความสามารถของ ChatGPT กัน

* คนแรกให้ ChatGPT มาช่วยตรวจ code ให้ นอกจากจะแก้ให้แล้วยังช่วยอธิบายขั้นตอนการแก้ด้วย

  <Tweet link="amasad/status/1598042665375105024" />

* คนต่อมาใช้ ChatGPT เขียนรายงานวิชาประวัติศาสตร์

  <Tweet link="corry_wang/status/1598176074604507136" />

* หรือแม้กระทั่งให้ ChatGPT ช่วยคิด ว่าถ้าเขาเป็น data engineer ที่ Twitter ที่นั่งชิว ๆ ไม่ทำอะไรอยู่ แล้วคุณ Elon Musk มาถามว่าทำอะไรไปบ้าง จะตอบว่าทำอะไรดี พร้อมกับช่วยเขียน code ให้อีกต่างหาก

  <Tweet link="goodside/status/1599082185402642432" />

ในประวัติศาสตร์ที่ผ่านมา เทคโนโลยีเข้ามาทดแทนแรงงานมนุษย์ได้เรื่อย ๆ เสมอ แต่มนุษย์เองก็หาทางปรับตัวให้ทำงาน*ร่วมกับ*เทคโนโลยีได้เรื่อย ๆ เช่นกัน

เรื่องที่อาจจะเป็นตัวอย่างที่ดีมากคือเรื่องราวของคุณ [Andrew Mayne](https://andrewmayne.com/about) ที่เป็นนักเขียนชื่อดัง ซึ่งแทนที่จะกังวลว่า ChatGPT จะมาทำงานเขียนนิยายแทนเขาหรือไม่ เขากลับชวน ChatGPT มา[เขียนโครงร่างของนิยาย](https://andrewmayneblog.wordpress.com/2022/11/30/collaborative-creative-writing-with-openais-chatgpt/)ด้วยกัน

เราคงต้องมาหาทางทำงานร่วมกับ ChatGPT แล้วล่ะครับ

:::tip
ท่านสามารถไป[ลองใช้ ChatGPT ได้แล้ววันนี้](https://chat.openai.com/) โดยในปัจจุบันภาษาที่ใช้ได้ดีคือภาษาอังกฤษ ChatGPT สามารถโต้ตอบเป็นภาษาไทยได้ แต่ก็ยังดูมึน ๆ อยู่บ้างเล็กน้อย นอกจากนี้ ด้วยความดังของ ChatGPT ทำให้คนเข้ามาลองกันเยอะมากจนระบบเริ่มช้าและใช้งานไม่ได้ในบางขณะ Sam Altman ซึ่งเป็น CEO ของ OpenAI ได้ออกมาบอกว่า [OpenAI กำลังเร่งแก้ปัญหานี้อยู่](https://twitter.com/sama/status/1598398327347105792)
:::

:::note
ชื่อบทความนี้ ก็เป็นการทำงานร่วมกันระหว่างผู้เขียนกับ ChatGPT นะ โดยเริ่มจาก prompt ว่า "ช่วยตั้งชื่อบทความที่ฟังดูเจ๋ง ๆ เกี่ยวกับ generative AI ที่ต้องทำให้แรงงานทักษะสูงปรับตัว ซัก 5 ตัวอย่าง" ส่วนภาพประกอบ ก็สร้างโดย DALL-E 2 ด้วยข้อความ "people and robots standing in line in front of a desk with a corporate employee sitting and a sign saying 'Jobs', colorful children book illustration"
:::

:::note
บทความนี้ปรากฏเป็นครั้งแรกใน PIER Blog ["Generative AI: ถึงเวลาที่แรงงานทักษะสูงจะต้องปรับตัว"](https://www.pier.or.th/blog/2022/1201/)
:::